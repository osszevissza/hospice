---
title: "Kölcsönzés"
---
Intézményünk megkeresése alkalmával sok esetben tapasztaljuk, hogy egyre több családban van olyan tartós, szakápolásra szoruló idős vagy fiatalabb beteg, akiket a hozzátartozók a megfelelő eszközök rendelkezésre állása nélkül nem, vagy CSAK nehezen tudnak ápolni. Sokszor előfordul, hogy a beteg szívesebben marad saját környezetben, mint kórházban. 

Az ágyhoz kötött állapot alapvetően megviseli azt, akinek a kiszolgáltatott állapotot el kell szenvednie. A beteg ellátását megkönnyít(het)ik a megfelelő ápolási eszközök. Fekvőbeteg esetén a beteg tisztántartása, mozgatása könnyebb egy speciális ágyon. Olyan beteg esetében, akiknek fizikális állapotuk miatt nehezebb a helyváltoztatás, biztosabb egy kerekesszék, vagy járókeret használatával közlekedni.

Alapítványunknál a következő ápolási eszközök díjmentes kölcsönzésére van lehetőség:
- kerekesszék
- többféle járókeret
- WC szék

Ezen eszközöket – a titkárságon történő egyeztetést követően – az intézményben tudják személyesen átvenni. A kölcsönzött eszközöket – szükségtelenné válását követően – az intézmény számára vissza kell szolgáltatni.
